<body class="nyit_background"></body>
 <div class="kulso">
 <div class="belso">
	    
				<img style=" max-width: 100%; max-height: 100%;" src="./images/kep1.jpg" class="kep1">
				
				<div class="cim">
				<h1><b> „Per aspera ad astra – Göröngyös úton a csillagokig”  </b></h1></div>
				<div class="szoveg">
				<p> 
				Mindenhol azt olvashatjuk és hallhatjuk, hogy ma már ritkán lavírozhat el bárki az iskolapadban megszerzett tudással egészen a nyugdíjig, így ha csak nem találja fel a következő Instagramot vagy Snapchatet, időről időre át kell gondolnia, milyen képességekkel és tudással bővíthetné a munkaerőpiacra szánt kelléktárát. Elterjedt a lifelong learning fogalma, a gyors technológiai fejlődésnek köszönhetően a lehetőségek jönnek, és a későn ébredők mellett el is mennek, így az üzenet egyértelmű: ha lépést akarsz tartani, figyelj és tanulj.<br><br>

Útravalóul a híres pécsi püspök, Janus Pannonius Epigrammájának sorai az Önök előtt álló hosszú és esetenként rögös útra: „Mert a hibákat akár egy kézzel is el tudod érni, széles az út, értük nem kell soha messzire menned. Ám ha a célod a jó, az erény, tudd, azt a magasba tették isteneink; oda hosszú és rögös úton juthatsz el; de ha már célodnál jársz a magasban, onnan nézve az út: sima, kellemes és gyönyörű volt.”
</div>
<div class="egyes">
			<div class="fullscreen-bg mobilonne">
		<video style="max-width: 100%; height:100%" loop muted autoplay poster "pics/background.jpg" class="fullscreen-bg__video">
			<source src="images/DNA_Background.mp4" type "images/video/mp4">
			
		</video>
	</div>
	<div class="kettes">
				<div class="cim">
				<h1><b> RÓLUNK - AD ASTRA KFT. </b></h1></div>
				A tudásalapú társadalom gazdasági és társadalmi kihívásai az egész életen át tartó tanulás jelentőségére irányították rá a figyelmet. Az életkori, társadalmi, gazdasági, szakmai sajátosságoknak és igényeknek megfelelően lehetőséget kell biztosítani a népesség mind szélesebb rétegei számára, hogy elsajátítsák a gazdaság és a technológia által megkövetelt új ismereteket és készségeket. Mindez azt jelenti, hogy ma már egészen fiatal kortól kezdve, meglehetősen idős korunkig el kell tudnunk sajátítani és fenn kell tudnunk tartani azokat a készségeket és kompetenciákat, amelyek lehetővé teszik számunkra tudásunk és felkészültségünk folyamatos megújítását.<br><br>
				Az élethosszig tartó tanulás társadalmi, gazdasági igénye ma már átlépte az oktatási rendszer határait, és bár az oktatási rendszerben egy jelentős bővülés következett be az elmúlt évtizedek során, a folyamatos ismeretelsajátítás, ismeretmegújítás szükségessége a tudásátadás és a tanulás új fórumait is életre hívta. Fontos, hogy az oktatás, a kultúra és a művelődés valamennyi szereplője megtalálja helyét, feladatát ebben a folyamatban.
				Az egész életen át tartó tanulás folyamatát tehát egy olyan kora gyermekkortól késő öregkorig tartó, gondolkodáson és megismerésen alapuló komplex tevékenységnek tekinthetjük, amely magába foglalja az iskolarendszerű formális oktatást csakúgy, mint a kötetlenebb, közművelődési jellegű nonformális ismeretátadási és ismeretszerzési folyamatokat, valamint a szűkebb és szélesebb társadalmi környezetben megvalósuló informális tanulást is. <br><br>
				<p>
				Jó utat kívánunk!
 </div>
<div class="szoveg">
				<p> 
				Ebből az aspektusból az egész életen át tartó tanulás a teljes életszakaszon átívelő, a tudásátadás valamennyi formáját magába integráló, önálló, vagy közbeeső személyek és eszközök által támogatott önfejlesztő folyamatnak tekinthető. Amennyiben az élethosszig tartó tanulás különböző ágensei az egyén eltérő életszakaszaiban hatással szeretnének lenni a tanulási folyamat minőségére, akkor az oktatás különböző szintjeinek és szereplőinek is reflektálniuk kell egymás céljaira és módszereire. <br><br>
                Meggyőződésünk, hogy a kulturális intézmények és közgyűjtemények által megjelenített kulturális, művelődési, tudományos-ismeretterjesztő tartalmak és azok változatos formában történő közvetítése több ponton is hozzájárulhat az élethosszig tartó tanulás kulcskompetenciáinak fejlesztéséhez. A francia Yves Michaud műtörténész, médiakutató 1998-ban hozta létre a „l'Université de tous les savoirs” című programot. A vállalkozásnak nagy sikere volt. Eszmeiségében a felvilágosodáskori francia nagy Enciklopédiához kapcsolódott: "hogyan lehetne áttekinteni és az érdeklődő közönség számára is hozzáférhetővé tenni korunk legmagasabb szintű tudományos ismereteit, a kortárs tudomány legfőbb dilemmáit?"<br><br>
				A fentiek célok – élethosszig tartó tanulás nonformális módon - történő megvalósítása érdekében másfél évtizede indította útjára a Kft. a Mindentudás Egyeteme tudományos-ismeretterjesztő online előadássorozatot. A tudományosnépszerűsítő előadássorozat keretében neves kutatók, tudósok tartottak közérthető előadásokat érdekes tudományos témákról és jelentős kutatási eredményekről. Cégpolitikánk élethosszig tartó tanulás érdekében a folyamatos ismeretelsajátítás, ismeretmegújítás folyamatában partnerei lehessünk minden, közös jövőnkért tenni akaró, felelős embernek.<br><br>
				Legyen Ön is a szövetségesünk! Szövetségesünk az élethosszig történő tanulásban, a szemléletváltásban, mások meggyőzésében. Önmagunk, gyermekeink, unokáink jövőjéért.<br><br>
</div> 				
</div>